La Business Intelligence (BI) indica l'operazione di inferenza di informazioni da una mole di dati, provenienti da fonti differenti nei processi aziendali. 

In senso ampio, le fonti di informazioni utili possono essere tra le più disparate, da statistiche di utilizzo dei sistemi informativi, ai dati generati dal funzionamento di software di automazione, al campionamento di flussi di navigazione e modalità di utilizzo dei sistemi.

L'obiettivo della BI è di trarre informazioni e conclusioni utili ai fini aziendali, come l'individuazione delle cause di problemi, la misurazione delle performance, la progettazione di \textit{feature} che potrebbero incrementare la qualità del prodotto o fare previsioni e stime di scenari futuri, sulla base della storia pregressa.

Poich\'{e} i log sono strettamente legati al funzionamento delle applicazioni stesse, possono essere utilizzati, oltre che come sistema di controllo dei malfunzionamenti anche come veicolo di raccolta di informazioni utili alla BI.

La BI, infatti, si avvale dei log con diversi fini:
\begin{itemize}
\item come strumento per la comprensione e il tracciamento del comportamento degli utenti che operano nel sistema
\item per ottenere statistiche di utilizzo del sistema, come ad esempio le funzionalità più utilizzate di un'applicazione o quali aree più visitate di un sito internet. 
\end{itemize}

Poich\'{e} i dati utili da collezionare variano in maniera significativa da applicazione ad applicazione, da contesto a contesto, l'idea di costruire un sistema di centralizzazione dei log, che non ponga vincoli nella formulazione degli stessi, va nell'ottica di poter offrire uno strumento utile di raccolta di informazioni diversificate a supporto alle decisioni.

In altre parole, il sistema può diventare un collettore di informazioni relative al funzionamento del sistema ma non necessariamente legate ai concetti di errore e criticità, divenendo di fatto uno strumento per la gestione strategica dei processi aziendali. Un esempio di tool di questo genere è SpagoBI \cite{website:SpagoBI}.