Le pratiche agili suggeriscono l'utilizzo di \textit{user story} per la descrizione del comportamento del sistema. Una \textit{user story} è una frase, composta utilizzando il linguaggio naturale, che descrive una particolare caratteristica dell'applicazione da implementare.

La struttura della frase da redigere è prefissata e si compone di tre entità fondamentali: \textit{chi}, \textit{cosa} e \textit{perché}. Attraverso questi tre concetti è possibile descrivere il comportamento atteso da un attore nel sistema, umano o software, che esegue una determinata azione, al fine di ottenere un risultato.

Ad esempio, per descrivere la \textit{feature} di autenticazione di un utente nel sistema, si potrebbe procedere nel modo seguente:

\begin{quote}
\textit{
\textbf{Come} utente\\
\textbf{Voglio poter} inserire username e password\\
\textbf{Al fine di} accedere al sistema
}
\end{quote}

Come mostra l'esempio, le frasi devono essere concise, in modo da rappresentare una funzionalità ben definita del sistema.

Le user story sono la prima fase della progettazione e hanno lo scopo, oltre a quello di stilare una lista condivisa di funzionalità da implementare, di definire un ordine di priorità e la stima dei tempi di realizzazione delle stesse. Un metodo semplice ed efficace per stimare le user story è riportare il tempo di realizzazione di ognuna a fianco della descrizione.

La \textit{user story} è tipicamente scritta su un biglietto adesivo simile a quello in figura \ref{fig:user-story}, e incollata ad una lavagna che riporta l'insieme dei requisiti del sistema. Un esempio è la \textit{board} in figura \ref{fig:board}.

\begin{figure}[h]
\centering
\includegraphics[width=0.7\linewidth]{./img/user-story}
\caption[Un esempio di \textit{user story}]{Un esempio di \textit{user story}}
\label{fig:user-story}
\end{figure}

La creazione delle storie, tipicamente, avviene in collaborazione con il cliente. Durante questo processo l'\textit{owner} lo guida, attraverso domande specifiche, alla stesura e formalizzazione delle funzionalità necessarie.

Ogni storia rappresenta una feature ben precisa sviluppabile in un periodo che va, tipicamente, da alcuni giorni a un paio di settimane.

L'operazione fisica di scrittura della user story, aiuta il cliente a concretizzare la sua idea di progetto, visualizzandone i dettagli del funzionamento. Questo è molto utile sia per gli sviluppatori, sia per il cliente stesso. Infatti, spesso, i requisiti richiesti non sono dettagliati e specifici a sufficienza. Come ulteriore vantaggio si ha la costruzione di un linguaggio comune, condiviso, tra cliente e sviluppatori che rende agevole la realizzazione dell'intero progetto e dei futuri feedback.

Nel caso in cui le esigenze di progetto cambino, è molto facile, in questo processo, sia sostituire le user story, sia rendersi conto di quale impatto comporti il cambiamento, sull'intero sistema. 

Come sarà descritto nella sezione successiva, l'utilizzo delle user story si lega a quello del TDD, poiché i \textit{test} diverranno la dimostrazione oggettiva dell'effettiva implementazione e garanzia di correttezza di ogni storia.\\

\begin{figure}[h]
\centering
\includegraphics[width=1\linewidth]{./img/board}
\caption[Una lavagna con user story]{Una lavagna con user story}
\label{fig:board}
\end{figure}
