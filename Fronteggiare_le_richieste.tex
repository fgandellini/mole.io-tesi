Come abbiamo anticipato, MongoDB è un database documentale che garantisce alte \textit{performance}, alta accessibilità e permette facilmente di di scalare la sua struttura per fronteggiare le richieste. Vediamo brevemente come MongoDB ottiene ognuna di queste funzionalità:

\begin{description}
\item[Database documentale] I documenti contenuti in MongoDB (oggetti) mappano molto bene gli oggetti e le strutture dati fornite dai principali linguaggi di programmazione, rendendo quasi inutile la necessità di un software di traduzione tra strutture dati utilizzate nel software e la loro rappresentazione nel database. Tipicamente i software di \textit{Object-Relational Mapping} (ORM) sono necessari in presenza di database relazionali. Il vantaggio di avere gli \textit{embedded document}, inoltre, permette di ridurre il numero di operazioni di \textit{join} sui dati, rendendo superflua una delle caratteristiche fondamentali dei RDBMS. Com MongoDB diventa quindi molto semplice far \textit{evolvere} le proprie strutture dati, rendendo lo sviluppo dell'applicazione molto più flessibile.

\item[Alte \textit{performance}] La possibilità di inserire documenti all'interno di altri documenti, garantisce scritture veloci e la definizione degli indici può includere chiavi presenti negli \textit{embedded documents}, in questo modo è possibile ottenere tempi di risposta del sistema molto contenuti.

\item[Alta accessibilità] Questa proprietà, chiamata tecnicamente, \textit{High Availability} (HA), è realizzata con server replicati e organizzati in \textit{cluster}, detti \textit{replica-set}, nei quali è possibile identificare un \textit{master} e altri \textit{slave}. Il master riceve le richieste e le smista sugli slave nel cluster. In caso di problemi al server master, MongoDB esegue una elezione automatica del nuovo master tra gli slave rimanenti.

\item[Facile scalabilità] Lo \textit{sharding} è la possibilità di suddividere una collection su più server in modo automatico. Questa caratteristica rende MongoDB altamente indicato per essere installato su piattaforme di tipo PaaS, all'aumentare dei dati presenti nel database, infatti, è sufficiente aumentare il numero di server a disposizione per accogliere più informazioni. Dal punto di vista dell'applicazione che utilizza questi dati, questa operazione è trasparente. In questo modo il numero di server necessari aumenta linearmente all'aumentare della quantità di dati salvata. \`{E} possibile aggiungere server in modo dinamico, senza arrestare il sistema, questa funzionalità è particolarmente importante quando MongoDB è utilizzato per contenere dati di applicazioni web che non ammettono momenti di \textit{downtime}. 
%TODO parlare di eventual consistency? \cite{Vogels:2008:EC:1466443.1466448}
%Eventually-consistent reads can be distributed over replicated servers.
\end{description}

Oltre alla flessibilità offerta dal modello documentale, MongoDB include le funzionalità comuni degli RDBMS, quali indici, aggregazioni, \textit{query}, ordinamenti, aggiornamenti di dati aggregati e \textit{upsert}, cioè aggiornamento di un dato se già esistente o creazione di un nuovo dato. 

Gli sviluppatori di MongoDB hanno cercato di realizzare un database che fosse semplice da installare e manutenere, infatti la filosofia alla base di MongoDB è "fare la cosa giusta". Questo significa che il sistema cerca di adattarsi nel miglior modo possibile alla configurazione dell'\textit{hardware} che lo ospita e fornisce un insieme limitato di parametri di configurazione, mantenendo così una interfaccia \textit{user-friendly} verso gli amministratori e permettendo agli sviluppatori di concentrarsi sulle logiche applicative invece di occuparsi della configurazione del database.

Sebbene MongoDB supporti configurazioni \textit{standalone} (o \textit{single-instance}), la configurazione comune di questo database in produzione è quella distribuita. Combinando le funzionalità di \textit{replica-set} e \textit{sharding} è possibile ottenere alti livelli di ridondanza per grandi basi di dati in modo completamente trasparente per l'applicazione.