Il \textit{test driven development} (TDD) è una tecnica di programmazione che prevede la scrittura di un test, ovvero di una porzione di codice che si occupa di verificare una funzionalità, prima della implementazione della funzionalità stessa.

L'ideazione e la diffusione di questa tecnica di programmazione è stata curata da Kent Beck, che nel suo libro \textit{Test Driven Development: By Example} \cite{Beck:2002:TDD:579193} spiega come applicare il TDD a svariati contesti e dettaglia questa tecnica nelle sue tre fasi fondamentali, definite abitualmente con il termine \textit{red-green-refactor}. 

I nomi \textit{red} e \textit{green} delle prime due fasi derivano dalla convenzione, utilizzata dalla maggior parte dei framework di test, di indicare in colore rosso un test fallito e in verde un test andato a buon fine.

Di seguito sono riportati i dettagli di ciascuna fase.

\subsubsection{Prima fase: Red}
Ogni nuova feature da implementare inizia con la stesura di un nuovo test, questo aiuta il programmatore a definire, a priori, le specifiche funzionali della porzione di sistema che dovrà implementare. La funzionalità descritta dal test può mappare direttamente una \textit{user story} o può essere una porzione di essa. 

Poiché la feature oggetto del test non è stata implementata, l'esecuzione del test riporterà esito negativo e, conseguentemente, esso risulterà fallito (rosso).

Questa pratica, a prima vista inutile, ha lo scopo di validare il test stesso. Infatti se il risultato fosse verde, questo significherebbe che esso è superfluo oppure errato.

\subsubsection{Seconda fase: Green}
Questa fase del processo è quella nella quale si esegue lo sviluppo vero e proprio della nuova funzionalità, in modo da far diventare il test verde (soddisfatto). 

L'obbiettivo è esclusivamente soddisfare i requisiti quindi lo sviluppatore, tipicamente, cerca di arrivare alla soluzione nel modo più semplice possibile, non curandosi dei dettagli stilistici del codice.

\subsubsection{Terza fase: Refactor}
L'ultimo passo da eseguire è la rifattorizzazione del codice, cioè la riorganizzazione delle funzionalità realizzate al passo precedente al fine di ottenere una architettura ben congegnata e una struttura chiara. 

Una delle tecniche principali per realizzare questo compito è chiamata \textit{Don't Repeat Yourself} (DRY) e consiste nel cercare di rimuovere quanto più possibile il codice duplicato mantenendo le medesime funzionalità. 

L'utilizzo di questa tecnica favorisce il riuso e, tipicamente, veicola verso un buon design del software. In questa fase lo sviluppatore ha la massima libertà di sperimentazione, in quanto la correttezza del software rifattorizzato è garantita dai test scritti in precedenza. 

Il processo del TDD è iterativo, al termine della fase di refactoring, esso ricomincia da capo, con la stesura di un nuovo test o la riformulazione di test esistenti. Il grafico \ref{fig:red-green-refactor} riporta schematicamente l'andamento circolare di questo processo.

\begin{figure}[h]
\centering
\includegraphics[width=0.7\linewidth]{./img/red-green-refactor}
\caption[Il flusso di lavoro circolare del TDD]{Il flusso di lavoro circolare del TDD}
\label{fig:red-green-refactor}
\end{figure}

La scelta di utilizzare il TDD all'interno di un progetto software garantisce la corretta implementazione delle user story. L'adozione di questa tecnica è, inoltre, facilitata dalla esistenza di innumerevoli framework di test per la maggior parte dei linguaggi di programmazione esistenti.

L'utilizzo del TDD fornisce agli sviluppatori svariati vantaggi, alcuni dei quali sono:
\begin{itemize}
\item riduzione drastica della necessità di un \textit{debugger} per la ricerca degli errori;
\item acquisizione di fiducia nella sperimentazione, poiché l'impatto dell'adozione ogni soluzioni è sempre validato dai test e quantificabile;
\item documentazione del codice per gli altri sviluppatori del team, i test forniscono infatti esempi di utilizzo delle diverse funzionalità implementate;
\item tracciamento dello stato di avanzamento dei lavori;
\item modularizzazione della struttura del progetto, tramite la suddivisione delle feature in unità indipendenti e cooperanti tra loro;
\item \textit{focus} su una singola funzionalità;
\end{itemize}