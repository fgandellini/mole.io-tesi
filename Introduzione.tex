In questa tesi si descriverà Mole.io: un sistema centralizzato per la raccolta e l'aggregazione di messaggi provenienti da applicazioni remote.

Durante il loro ciclo di lavoro o \textit{processing}, le applicazioni software eseguono operazioni significative o entrano in situazioni di errore. In questi casi è importante che le persone che hanno in carico la gestione di questi sistemi, siano informate dell'accaduto in modo da operare scelte opportune o applicare le dovute correzioni (\textit{bugfix}).

Gli sviluppatori sono soliti utilizzare messaggi di tracciamento (\textit{log}) per stampare a video o salvare in \textit{file} stati significativi delle applicazioni. I messaggi più frequenti riportati nei log sono quelli relativi a situazioni di errore (\textit{Exception} e \textit{Stack Trace}).

L'approccio comune alla creazione e gestione dei log presenta la criticità specifica della \textit{località}, poiché tipicamente questi file vengono salvati nella stessa macchina sulla quale sta operando l'applicazione.

All'aumentare del numero di applicazioni da gestire e del numero di macchine in produzione, capita spesso che i server siano in luoghi geograficamente distanti tra loro. Questa situazione rende evidente la difficoltà di ottenere un \textit{feedback} veloce dello stato di ogni software e delle eventuali situazioni di errore in cui le applicazioni si trovano.

Mole.io cerca di risolvere il problema facendo in modo che i software che lo utilizzano, siano in grado di inviare le informazioni che ritengono significative ad un server centrale, il quale le raccoglie, le cataloga e le aggrega per essere facilmente supervisionate da parte degli sviluppatori.

L'esigenza di una applicazione per la centralizzazione dei log nasce da CodicePlastico \cite{website:CodicePlastico}, una azienda con sede a Brescia, che si occupa di realizzare applicazioni su misura per i propri clienti. 

La gestione di un gran numero installazioni dislocate sul territorio e di molte realtà aziendali con esigenze differenti ha reso, per CodicePlastico, particolarmente complesso il tracciamento dello stato di ogni software in produzione. Questa situazione ha spinto l'azienda a decidere di dotarsi di un sistema centralizzato in grado di collezionare i log prodotti dai diversi applicativi, organizzarli e catalogarli in modo automatico. 

Il nuovo approccio permette agli sviluppatori di identificare, in breve tempo, il manifestarsi di un malfunzionamento in qualunque applicazione installata presso uno dei proprio clienti e reagire rapidamente proponendo una azione risolutiva.

CodicePlastico opera nel settore IT avvalendosi di strumenti software di vario genere, sia proprietari, sia \textit{open source}. Per il \textit{deploy} in produzione di Mole.io, si è scelto di utilizzare \textit{Microsoft Azure}, un sistema \textit{PaaS} distribuito con il quale è possibile creare architetture facilmente scalabili per supportare la variabilità del carico di lavoro richiesto al sistema. 

Durante una prima fase di \textit{test}, Mole.io sarà utilizzato per gestire tre o quattro installazioni, che fungeranno da \textit{pilota} per il progetto. La pianificazione dell'azienda, per l'immediato futuro, prevede di aumentare velocemente il numero di clienti attivi nel sistema. Una architettura scalabile, di conseguenza, permetterà di affrontare le esigenze di reattività e stabilità del sistema al variare del carico di lavoro.

Nel primo capitolo saranno trattati approfonditamente la tematica dei log, i contesti nei quali essi vengono utilizzati e le problematiche legate alla gestione di questo tipo di soluzione di tracciamento. Sarà analizzato anche come utilizzare i log per ottenere informazioni di supporto alla \textit{business intelligence}. 

Il secondo capitolo riporterà un elenco dei principali \textit{software} per la gestione centralizzata dei log presenti sul mercato e delle soluzioni \textit{Open Source} che sono state prese a modello per la realizzazione di Mole.io. Verrà descritta ogni applicazione e sarà mostrato come Mole.io possa essere una soluzione innovativa sotto svariati punti di vista.

I due capitoli seguenti permetteranno di approfondire i dettagli tecnici delle metodologie di sviluppo applicate durante il \textit{design} del software e alcune tra le principali tecnologie utilizzate per la realizzazione del sistema.

Il quinto capitolo descriverà la struttura di Mole.io e le varie componenti software che rendono l'applicazione scalabile e garantiscono l'alta accessibilità della soluzione.

Nel sesto capitolo verrà mostrato in modo oggettivo, con \textit{benchmark} e \textit{stress test} il comportamento di Mole.io all'aumentare del carico di lavoro e sarà dimostrato come le soluzioni di design applicate garantiscano buone \textit{performance}, anche in condizioni critiche di traffico.

Infine verranno discussi i risultati ottenuti e saranno proposte alcune interessanti funzionalità che trasformeranno Mole.io dall'attuale \textit{proof of concept} ad un vero e proprio servizio.
